<!DOCTYPE HTML PUBLIC "-//W3C//DTD HTML 4.0 Transitional//EN">
<html>
  <head>
    <title>Intelligens</title>
    <meta name="generator" content="muse.el">
    <meta http-equiv="Content-Type"
          content="text/html; charset=iso-8859-1">
<link rel="stylesheet" type="text/css" title="style" href="../my-style.css">

  </head>
  <body>
    <h1>Intelligens</h1>
    <!-- Page published by Emacs Muse begins here -->
<h2>Att vara ett intelligent får</h2>

<p class="first">Jag har märkt att många studenter lägger ner en hel del tid på att
bygga komplexa AI'n som ändå inte fungerar så bra. Min avsikt är att
ge några tips för att underlätta för dig att konstruera ett bra AI. Du
<em>måste</em> inte följa mina förslag. Jag ger några evalueringsfunktioner
för att illustrera, men de är ej kompletta lösningar.</p>

<p>Många spelprogram måste lösa följande problem:</p>

<ul>
<li>Du har en mängd av möjliga drag. Välj det bästa.</li>
</ul>

<p>En vanlig lösning är att definiera en <em>evalueringsfunktion</em>. Den
tittar på de tänkbara dragen och den situation (på spelplanen) som vi
hamnar i efter draget, och beräknar ett numeriskt värde som avspeglar
hur bra draget är för spelaren. Ett högre värde betyder vanligtvis att
draget är bättre.</p>

<p>I ett schackprogram kan evalueringsfunktionen räkna de två spelarnas
pjäser eller titta på pjäsernas relativa positioner etc. (I ett spel
med två spelare är det oftast nödvändigt att ta hänsyn till de drag
motspelaren kan göra men det är inte praktiskt i hagen där varje
varelse är en spelare.)</p>

<p>Vissa apekter är förstås viktigare än andra. Ett får letar efter gräs
men om det ser en varg glömmer det gräset och försöker fly. Vi måste
kombinera de olika aspekterna med hjälp av <em>vikter</em> som avspeglar
deras betydelse.</p>

<p>Ett får har åtta möjliga förflyttningar. Det kan eventuellt vara
intressant att tillåta att ett får stannar på sin nuvarande position;
om du är omgiven av vargar kan det vara bäst att inte röra på sig...</p>

<p>För de positioner som följer på varje drag kan vi betrakta följande
aspekter (ordnade i stigande vikt)...</p>

<ul>
<li>fortsätt i ungefär samma riktning som tidigare</li>

<li>minimera avstånd till mat</li>

<li>maximera avstånd till närmaste fiende (som du kan se)</li>
</ul>

<p>Eftersom evalueringsfunktionen måste returnera ett numeriskt värde
måste vi hitta ett sätt att uttrycka varje aspekt som ett numeriskt
värde.</p>

<p>Eftersom avståndet till mat ska minimeras kan vi använda följande
formler (där f är avståndet)
<pre class="example">
-f
</pre>
eller
<pre class="example">
100 / (1+f)
</pre>
för att uttrycka att det är bättre att vara nära maten. Båda uttrycken
ger positioner nära mat ett högre poängtal. (Notera att om vi går till
en ruta med gräs är f=0.)</p>

<p>Om w är avståndet till närmaste varg kan vi använda
<pre class="example">
w-f
</pre>
som evalueringsfunktion, och därmed kombinera insikterna att det är
bra att vara nära mat och bra att vara långt bort ifrån vargar. Men
detta kan få ett får att närma sig en varg om den står på en
grästuva. Det blir bättre om vi ger avståndet till vargar mycket större vikt,
till exempel:
<pre class="example">
100*w - f
</pre>
På så sätt har avståndet till den närmaste plantan betydelse endast om
det inte finns någon varg i närheten.</p>

<p>Det finns förstås fler aspekter som ni måste ta hänsyn till. Det finns
en regel om att djuret ska fortsätta i ungefär samma riktning som
tidigare (om det varken ser mat eller fiender). Om ingen annan regel
är applicerbar ska valet av ruta att flytta till ske slumpmässigt.
Sen har vi regeln att ett djur ej får ställa sig på en ruta som
blockeras av ett fast föremål. Det är inte säkert att det är lämpligt
att låta evalueringsfunktionen hantera alla dessa aspekter.</p>

<p>Kom också ihåg att evalueringen ska fungera bra både med mycket korta och mycket
långa synavstånd.</p>



<!-- Page published by Emacs Muse ends here -->
  </body>
</html>
