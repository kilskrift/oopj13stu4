<!DOCTYPE HTML PUBLIC "-//IETF//DTD HTML//EN">
<!--
%%% Denna specifikation är en modifiering av projektspecifikationen för
%%% distanskursen Programvarukonstruktion II VT-99 som i sin tur
%%% bygger på specifikationen för inlämningsuppgiften från kursen
%%% Objektorienterad programmering HT-97. Originalspecifikationen för
%%% OOP-97 är skriven av Mats Nordström (matsn@csd.uu.se) medan
%%% specifikationen för PVK2-99 och modifieringen för OOP-99 är
%%% skrivna av Robert Ottenhag (robott@csd.uu.se).
%%% --------------------------------------------------------------------------
%%% Omskriven för att passa projektspecifikationen för OOP-2002 av
%%% Magnus Ågren och Jesper Wilhelmsson.
%%% --------------------------------------------------------------------------
%%% Än en gång hårt reviderad och omarbetad av Jesper W (jesperw@it.uu.se)
%%% inför OOP HT-03.
%%% --------------------------------------------------------------------------

Än en gång anpassad för distanskursen Objektorienterad programmering
med Java -04 av Sven-Olof Nyström och Magnus Ågren.
-->

<html> <head>
<title>Om simulering</title>
<link rel="stylesheet" type="text/css" title="style" href="../my-style.css"> 

</head>

<body>
<h1>Allmänt om simulering</h1>

För alla simuleringar gäller att man har en dynamisk modell av
något system.
Den dynamiska modellen består av objekt med tillstånd och
beteende, där tillståndet hos ett objekt styr dess beteende.
<p>

Vid en simulering representeras objekten i modellen av
objekt (i programspråket) med attribut och metoder.
Attributen representerar de modellerade objektens tillstånd och
metoderna representerar deras beteende baserat på aktuellt
tillstånd. <p>

En <em>kontinuerlig</em> simuleringstid tillåter att händelser kan
planeras in att inträffa vid en godtycklig tidpunkt. En
<em>diskret</em> simuleringstid hoppar stegvis framåt till en ny
tidpunkt och med den kan händelser endast planeras in att
inträffa vid dessa bestämda tidpunkter.


<h3>Tickstyrd simulering</h3> Det ramverk som är utgångspunkten för er
uppgift implementerar en tickstyrd simulering.  Där är tiden diskret
och det finns en klocka som regelbundet skickar ut
en tidssignal (ett tick) till alla objekt som deltar i
simuleringen. <p>

Simuleringsobjekten aktiveras när de får ett tick. De kan endast
reagera på händelser i samband med att de får ett tick, vilket gör att
intervallet mellan ticken som skickas ut måste anpassas till den
kortaste längd som behövs för att alla händelser i simuleringen kan
inträffa vid rätt tidpunkt enligt modellen.<p>

När simuleringsobjekt aktiveras kan de kommunicera med andra
simuleringsobjekt.  Alla simuleringsobjekt aktiveras logiskt sett vid
samma tidpunkt (i en godtycklig ordning). Om det finns beroenden
mellan olika simuleringsobjekt (tex en varg äter upp ett får) kan
resultatet av simuleringen påverkas av i vilken ordning
simuleringsobjekten aktiveras.<p>

Tickstyrd simulering används ofta inom animering där de
animerade objekten får uppdatera sin position vid bestämda
tidpunkter. Det måste givetvis vara tillräckligt ofta för att
lura ögat till att se en kontinuerlig rörelse.<p>

<h3>Händelsestyrd simulering</h3>
En alternativ lösning är att använda
en händelsestyrd simulering. Där finns det en klocka som håller reda
på aktuell simuleringstid och en
<i>händelsekö</i>. Händelsekön är en kö av händelser ordnad i stigande
ordning efter den tidpunkt då händelserna i kön skall inträffa.<p>

Varje händelse i händelsekön är av något simuleringsobjekt
inplanerad till att inträffa vid en viss tidpunkt i
simuleringens framtid. När händelsen inträffar, vilket sker
när den kommit främst i händelsekön, kommer först
simuleringstiden att uppdateras till tidpunkten för den
aktuella händelsen och därefter kommer det
simuleringsobjekt som har planerat in händelsen att aktiveras.<p>

Till skillnad från tickstyrd simulering kan simuleringsobjekt
i händelsestyrd simulering planera in händelser till att
inträffa vid en godtycklig framtida tidpunkt. Simuleringstiden
är alltså kontinuerlig. Dessutom gäller att simuleringsobjekt
i en händelsestyrd simulering endast aktiveras i samband med
att en till dem relaterad händelse inträffar. I tickstyrd
simulering aktiveras simuleringsobjekten även när de inte har
något att göra.<p>



<hr>
<address></address>
<!-- hhmts start --> Last modified: Tue Feb 19 13:45:21 MET 2008 <!-- hhmts end -->
</body> </html>
